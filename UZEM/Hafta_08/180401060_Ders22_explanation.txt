    Hafta 07'de çıkarımsal istatistik ile bir alt kümeden(örnek bir olaydan), örneklem uzayı hakkında çıkarımda bulunulması işlenmişti. 
Tüm popülasyonu gözlemlemek genellikle mümkün olmadığı için örnek uzaydan seçilen örnek olay, yani yapacağımız örnekleme(sampling) 
daha güvenilir sonuçlar elde etmek adına oldukça önemlidir. Örnek olarak kan tahlillerimiz vücudumuzda dolanan kanın yalnız belirli bir 
kısmını analiz ederlerken, doktorlar dolaşımdaki tüm dolaşım sistemi hakkında tahminde bulunurlar. Bu olayda bir tüp kan, bizim bir
örneklememizi ifade eder.
    Örnekleme türlerinden biri olan Basit Rastgele Örnekleme(Simple Random Sampling) yönteminde, örneklem uzayın alt kümesi olan her bir 
örnek için seçilme olasılıkları eşittir. Diğer bir örnekleme türü olan Tabakalı Örnekleme(Stratified Sampling)'de ise, örneklem uzayı
önce alt gruplara bölünür ve daha sonra her bir alt gruptan rastgele örnekleme yapılarak örnek olay oluşturulur. Fakat tabakalı örnekleme
yönteminden elde edilen veriler, örneklem uzayın elemanları kendi aralarinda benzerlik gosteren en azından birkac alt-grubu bile olmadığı 
durumlarda güvenilirlikten oldukça uzaktır. Diğer yandan veri benzerliği olan gruplanmalı durumlarda örnekleme yapılırken, alt grupların
her birinden veri alındığı için, örneklem uzay hakkında yapılan tahminlerin kesinliği daha güvenilir olur.
